## § 1.
## Przedmiot Umowy

Przedmiotem Umowy jest ustalenie praw i obowiązków Pracodawcy i Pracownika w zakresie dotyczącym działalności konkurencyjnej Pracownika w trakcie trwania stosunku pracy, powstałego na podstawie umowy o pracę z dnia 01/07/2022. Umowa o zachowaniu poufności zawarta przez Pracownika i Pracodawcę znajduje zastosowanie również w przypadku niniejszej Umowy.

## § 2.
## Działalność konkurencyjna

Na potrzeby niniejszej Umowy za działalność konkurencyjną uważa się działalność każdego podmiotu na terytorium Rzeczypospolitej Polskiej poza jej granicami, zorganizowanego w dowolnej formie prawnej, której zakres obejmuje działalność pokrywającą się bezpośrednio lub pośrednio z zakresem przedmiotu przedsiębiorstwa Pracodawcy, a w szczególności:

- Działalność związana z oprogramowaniem.
- Działalność wydawnicza w zakresie oprogramowania.
- Działalność związana z doradztwem w zakresie informatyki.
- Działalność z zarządzaniem urządzeniami informatycznymi.
- Działalność usługowa w zakresie technologii informatycznych komputerowych.
- Przetwarzanie danych oraz zarządzanie stronami internetowymi (hosting) i podobną działalność.
- Działalność portali internetowych.
- Badania naukowe i prace rozwojowe w dziedzinie nauk przyrodniczych i technicznych.
- Badania naukowe i prace rozwojowe w dziedzinie nauk społecznych i humanistycznych.
- Działalność związaną z wyszukiwaniem miejsc pracy i pozyskiwaniem pracowników.
- Działalność agencji informacyjnych.
- Działalność usługową w zakresie informacji.
- Doradztwo w zakresie prowadzenia działalności gospodarczej i zarządzaniem.
- Badania naukowe i prace rozwojowe.
- Działalność profesjonalną, naukową i techniczną.
- Wynajem nieruchomościami dzierżawionymi.
- Działalność firm centralnych (head offices) i holdingów, z wyłączeniem holdingów finansowych.

Zakaz konkurencji obejmuje również nakłanianie lub namawianie osoby świadczącej pracę na rzecz Pracodawcy, podmiotu powiązanego z Pracodawcą lub klienta Pracodawcy lub spółki powiązanej z Pracodawcą wchodzącej w skład grupy Luxoft Holding Inc, na podstawie stosunku pracy lub innego stosunku prawnego, do:

- niewykonania lub nienależytego wykonania obowiązków pracowniczych albo innych obowiązków umownych,
- rozwiązania umowy o pracę lub innej umowy albo niewykonania lub nienależytego wykonania umowy.

W razie wątpliwości w zakresie, o którym mowa w ust. 1 i 2 powyżej, Pracownik jest zobowiązany do uzyskania uprzedniej, pisemnej opinii osoby reprezentującej Pracodawcę.

Pracownik zobowiązuje się w czasie trwania zatrudnienia nie prowadzić działalności stanowiącej działalność konkurencyjną (określoną w ust. 1 i 2 powyżej) w jakiejkolwiek formie, a w szczególności poprzez:

- Świadczenie pracy, na podstawie umowy o pracę lub na innej podstawie, na rzecz podmiotu prowadzącego działalność konkurencyjną, świadczenie usług na podstawie umów cywilnoprawnych lub wykonywanie dzieł.
- Obejmowanie funkcji w organach podmiotów prowadzących działalność konkurencyjną, a także funkcji doradczych lub consultingowych w tych podmiotach lub dla tych podmiotów.
- Uczestniczenie (wowolnej formie prawnej§ w projektach konkurencyjnych lub w konkurencyjnych podmiotach oraz udział w takich projektach lub podmiotach w sposób nieformalny.
- Podejmowanie lub prowadzenie działalności gospodarczej§ na własny lub cudzy rachunek, jeżeli jest ona konkurencyjna, a także prowadzenie takiej działalności w sposób nieformalny.
- Namawianie pracowników Pracodawcy§ oraz spółek z nim powiązanych do rozwiązania lub wypowiedzenia z nim Umowy o pracę.
- Podejmowanie jakiejkolwiek innej formy działania lub zaniechania,§ które naruszają lub narażają interesy Pracodawcy oraz spółek z nim powiązanych.

Pracownik zobowiązuje się, że posiadając wpływ na działalność jakiegokolwiek przedsiębiorcy, nie spowoduje świadomie i celowo prowadzenia przez tego przedsiębiorcę działalności naruszającej zakaz konkurencji.

Za działalność konkurencyjną nie uważa się podjęcia przez Pracownika działalności w organach lub na rzecz podmiotów **Luxoft Holding Inc** na podstawie stosunku pracy lub innego stosunku prawnego, do:

Nie stanowi naruszenia postanowień niniejszej Umowy podjęcie przez Pracownika działalności konkurencyjnej za uprzednią, pisemną zgodą osoby reprezentującej Pracodawcę.

Naruszenie postanowień niniejszej Umowy, w szczególności Zakazu Konkurencji, stanowi ciężkie naruszenie przez Pracownika podstawowych obowiązków pracowniczych i stanowi podstawę do rozwiązania bez wypowiedzenia zawartej z Pracownikiem umowy o pracę. Pracodawcy przysługuje również możliwość dochodzenia odszkodowania od Pracownika na zasadach ogólnych.

## § 3.
## Okres obowiązywania Umowy

Niniejsza Umowa wchodzi w życie wraz z dniem jej podpisania i pozostaje w mocy w czasie trwania stosunku pracy pomiędzy Pracownikiem a Pracodawcą.

## § 4.
## Postanowienia końcowe

Tytuły poszczególnych paragrafów mają wyłącznie charakter porządkowy i nie wpływają na zakres interpretacji Umowy.

W przypadku, gdyby którykolwiek z zapisów niniejszej Umowy okazał się nieważny lub bezskuteczny, nie wpłynie to na moc wiążącą pozostałych zapisów Umowy. W miejsce takiego zapisu wejdzie w życie postanowienie prawnie wiążące, które w możliwie najbliższy sposób oddawać będzie wolę i intencje Stron motywujące ich podczas redagowania zapisu, który okazał się nieważny lub bezskuteczny.

Wszelkie zmiany Umowy wymagają zachowania formy pisemnej pod rygorem nieważności.

Strony zgodnie oświadczają, że tekst Umowy został przez nie przeczytany, w pełni zrozumiany i zaakceptowany.

Wszelkie spory wynikłe z Umowy będą rozwiązywane na drodze negocjacji pomiędzy Stronami. W wypadku, gdy niemożliwym okaże się rozwiązanie sporu na drodze polubownej, zostanie on przekazany do rozstrzygnięcia sądu właściwego dla siedziby Pracodawcy.

Prawem właściwym dla niniejszej umowy jest prawo polskie. W sprawach nieuregulowanych Umową zastosowanie mają przepisy kodeksu cywilnego oraz inne przepisy polskiego prawa powszechnie obowiązującego.

Umowa została sporządzona w polskiej i angielskiej wersji językowej. W wypadku jakichkolwiek rozbieżności pomiędzy wersjami językowymi, polska wersja językowa ma znaczenie rozstrzygające.

Umowa została sporządzona w dwóch jednobrzmiących egzemplarzach, po jednym dla każdej ze Stron.